Boncompagni-kastély

1855-56-ban emelt neoklasszicista stílusú egyemeletes 
alápincézett, palatetős téglaépület. Hosszúsága 50 
méter , szélessége 20 méter. 1909-től modernizálták, 
felújították. Központi gőzfűtéssel látták el, a belső 
falakat textiltapétákkal vonták be, parkettáztak, 
mintás műkövekkel rakták le auláját, alsó folyosóját. 
Elöl is, hátul is hatalmas angolpark vette körül.

Tulajdonosa Boncompagni-Ludovisi családból Arduina 
hercegné és San Martinod-i Valperga Henrik gróf, 
Mayer János unokái voltak. 1946-ban a Földművelésügyi 
miniszter a Boncompagni-féle kastélyt iskola céljára 
adta át, ami azóta is ebben a műemléki védettségű 
épületben működik. 1948-tól az egyik része lett az 
iskola, a másikat tanítók lakásaként használták. 
Jelentősebb átalakítások történtek benne. 1975-ben 
a Kiskastély és a Nagykastély közé új diákotthoni 
szárnyat építettek be. A főbejárati ajtaja, 
faborítású lépcsőháza, a bejárati ajtó melletti 
öntöttvas kandeláberek és a megmaradt két öntöttvas 
csillárja még az eredeti.

Forrás: https://hu.wikipedia.org/wiki/Boncompagni-kast%C3%A9ly
